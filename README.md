## Διαδραστικός Ηχητικός Σχεδιασμός - Άσκηση

### Όταν ο καλλιτέχνης έχει ένα περιορισμένο μέσο, βρίσκει άλλους τρόπους για να κάνει το θεατή να συμπληρώσει με τη φαντασία του το έργο. Πώς το έργο ξεπερνάει τον κόσμο που μπορεί να μεταδώσει με τις αισθήσεις;

Ο καλλιτέχνης για να υπερβεί τους περιορισμούς, κυρίως τεχνικούς, του μέσου που έχει επιλέξει, χρησιμοποιεί συχνά την υπερβολή. Ένα φανερό παράδειγμα, είναι στο animation, όπου οι κινήσεις και οι αντιδράσεις του χαρακτήρα κατασκευάζονται με τρόπο υπερβολικό, ώστε να προδόσουν στη ρεαλιστικότητα της εμψύχωσής του. 

![BigTake-750631](https://user-images.githubusercontent.com/62106353/77658581-920bd480-6f7f-11ea-82b8-7921d9f92a19.jpg)

Στον κινηματογράφο αντίστοιχο ρόλο έχει το μοντάζ. Ο καλλιτέχνης εδώ υπερβαίνει την απόδοση του πραγματικού χρόνου δημιουργώντας τον κινηματογραφικό χρόνο, και επιτρέπει στο θεατή να μεταφερθεί από το παρόν, στο παρελθόν και στο μέλλον. 
Στο παρακάτω απόσπασμα από την ταινία του Eisenstein "Απεργία" ("Strike/Stachka"), παρουσιάζεται ένα παράδειγμα όπου o καλλιτέχνης για να περιγράψει την βίαιη καταστολή της απεργίας και να απεικονίσει τη σκληρότητα των σκηνών που διαδραματίζονται, επιλέγει, χρησιμοποιώντας δεξιοτεχνικά το μοντάζ, να παρεμβάλει εικόνες από ένα σφαγείο βοοειδών, αφήνωντας μέσα από αυτή την αλληγορία το θεατή να συμπληρώσει με τη φαντασία του σκηνή.

- Sergei Eisenstein "Strike/Stachka" (1925)
https://www.youtube.com/watch?v=jWiDciPuSW4

Στον χώρο των παραστατικών τεχνών, συχνό περιορισμό αποτελεί ο χώρος. Το παρακάτω παράδειγμα είναι ένα απόσπασμα από την χοροθεατρική παράσταση του Akram Khan "Desh". Στο απόσπασμα από το αυτοβιογραφικό έργο, ο καλλιτέχνης θέλει να μεταφέρει το θεατή από τον πραγματικό κόσμο, σε αυτόν ενός παραμυθιού, που του διηγούταν ο πατέρας του όταν ήταν παιδί. Για να το πετύχει αυτό, κάνει την τεχνική και αισθητική επιλογή, να ενσωματώσει ένα άλλο μέσο κινηματογραφικό, βιντεο-προβολή με animation, με το οποίο ο ίδιος, ως χορευτής αλληλεπιδρά.

- Akram Khan "DESH" (2011)
https://youtu.be/59MsDSChSvM?t=77

